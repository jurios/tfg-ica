# Treball Final de Grau: Il·luminació a les carreteres autònomes

## Resum

La constant millora i aparició de nous components de maquinari acompanyat amb noves
tecnologies que permeten la interconnexió d’aquests ha donat peu a tota una plataforma de
serveis destinats a millorar les ciutats i la relació que el ciutadà té amb ella.
Un dels punts a destacar d’aquest nou paradigma és la possibilitat d’obtenir amb
aquesta tecnologia una millora substancial de l’eficiència dels recursos
que despesa una ciutat en els serveis que ofereix.

Aquest projecte pretén presentar una solució que, emprant aquest ecosistema tecnològic,
propose una nova forma de gestionar i millorar l’eficiència energètica
en l’enllumenat a les carreteres redissenyant la infraestructura i
proposant noves polítiques adaptades a les noves capacitats d’aquesta.

## Motivació
La il·luminació urbana juga un paper molt important en les nostres ciutats i
pobles. També ho fa a les nostres carreteres.

Junt al creixement dels propis centres urbans, la tendència als
excessos de la societat de consum i la bombolla immobiliària -sobretot
a la nostra zona- ha fet també créixer l’enllumenat públic.
Malauradament, aquest creixement imparable té unes conseqüències.

Per una banda,
la conseqüència més *tangible* és el cost econòmic de mantenir aquesta il·luminació.

Per altra banda, no totes les carreteres són igual de transitades. Cada una
té diferents necessitats lumíniques i moltes d'elles tenen poc o nul tràfic a
certes hores de la nit pel que s’està gastant energia per una il·luminació
innecessària.

I finalment, i no menys important, aquesta ingent quantitat d’il·luminació, molta
d'aquesta mal aprofitada, genera nombroses conseqüències en el medi ambient.
No només en l’emissió de gasos d’efecte hivernacle que s’emeten al generar
aquesta energia, sinó també per la degradació dels ecosistemes nocturns i
els efectes que en la salut pot tenir la contaminació lumínica.

En un punt de no retorn davant el canvi climàtic en el que ens trobem, qualsevol
solució -per molt xicoteta que siga- que ajude a mitigar el problema mediambiental al
que ens afrontem dia a dia, sempre serà benvinguda.

### Un problema mundia és també un problema local
Segons Europapress [1] al 2017, un terç de la població mundial no pot veure la Via
Làctia degut als greus nivells de contaminació lumínica dels nuclis urbans.
Però tot problema global té uns factors locals i en aquest cas a València en tenim
alguns. Un article del País[2] al 2009, remarcava que València és la ciutat amb major
índex de contaminació lumínica d'Europa suposant això una despesa superior als 13,5
milions d'euros al 2007. A la ciutat del Túria es consumeixen 127 quilovats/hora per
habitant front als 61,5 a Madrid o als 57 a Barcelona.

A més, segons l'informe del departament d'Astrofísica i Ciències de l’ Atmosfera
de la Universitat Complutense de Madrid, segons l’article, afirma que Espanya és el
país de la Unió Europea que més consumeix per farola. Castelló i Alacant també hi són
per damunt de la mitja europea. En el mateix article, Lydia Freire -presidenta
del centre d'Investigació Astronòmica d'Alacant - afirma que des d'Alacant es pot veure la
llum que emet València.

Sense entrar a qüestionar sobre la necessitat o no de tantes faroles és imperatiu
cercar una solució. Per a la nostra economia, per a la nostra salut i per a
la salut dels ecosistemes en contacte.

## Transparències de la presentació del projecte
Es poden consultar a `pdf/`.
